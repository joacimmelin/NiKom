                    FidoNet och FidoNet-kompatibla nät
                    ==================================

OBS! Denna dokumentation beskriver inte hur FidoNet fungerar i allmänhet
utan bara den NiKom-specifika delen. För en allmän beskrivning hänvisas
till dokumentation för annan FidoNet-programvara såsom tex TrapDoor,
TrapToos eller Spot.

Att sätta upp en FidoNet nod är inte det allra enklaste man kan sig för.
Jag vill därför rekomendera starkt att du först sätter upp det hela privat
och kör ett tag för att komma igång med hur det fungerar. Sedan när du
börjar bli varm i kläderna kan du stoppa in det hela i din BBS.


Begrepp
-------
Överallt där det står FidoNet ska man egentligen läsa "FidoNet-kompatibla
nät". Fido och FidoNet behandlas här som standarder för nätverk, inte
nätverket själv. Det finns inget som säger att det just är FidoNet man
måste koppla upp sig mot. Det kan lika gärna vara tex AmigaNet.(Eller
båda).

Programvara
-----------

För att få en fungerande Fido-nod måste man ha lite annan programvara
förutom NiKom. Man behöver en mailer och en tosser.

I Mailer-väg duger i stort sett vad som helst, bara den fungerar. TrapDoor
är dock den bästa och den som rekomenderas.

Vad gäller Tosser så måste den hålla sig till FTS-1-standarden. Tex
Spot lägger upp meddelandedatabasen på ett helt eget sätt, något som inte
fungerar med NiKom. TrapToss är ett bra fungerande program. Foozle kan fås
att fungera om man ställer in den att arbeta med FTS-1-texter.


NiKomFido.cfg
-------------
Fido-biten har en helt egen konfigurationsfil, NiKomFido.cfg. Först där ska
man ange vilka domäner (eller nät) man är med i. En rad kan se ut som:

DOMAIN 1 FidoNet 2:201/420.0 1: 2: 3: 4: 5: 6:

Först på raden står nyckelordet DOMAIN. Efter det kommer en siffra som man
väljer själv. Den måste dock vara större än noll och två domäner får inte
ha sammma värde. Detta är till för att NiKom internt ska kunna hålla reda
på domänerna. Om man tar bort en domän bör man inte återanvända dess värde.

Sedan kommer namnet på domänen. Detta har tekniskt sett egentligen ingen
betydelse vad det står här, inte för NiKoms del iaf. Namnet används för att
läggas på efter adresser, som tex 2:201/420.0@FidoNet. Detta bör dock
sättas till något vettigt. Det kan hända att andra system förlitar sig på
vad som står här.

Efter detta kommer den adress som ska användas för utgående texter i
domänen. NiKom kommer inte att märka om man anger något annat än sitt
nodnummer här. Detta är dock i övrigt ingen god ide.

Sist kommer ett godtyckligt antal siffror med kolon efter sig. Detta anger
vilka zon-nummer som används i nätet. Detta används främst för att avgöra
vilken adress som ska användas i brevlådan. NiKom kommer även att vägra att
skicka nätbrev till zoner som inte finns medtagna här.

Efter detta kan man ange ett antal rader med ALIAS. Detta för att man ska
kunna skicka brev till namn som inte finns som användarnamn i basen. Först
anges vilket användarnummer breven ska skickas till och sedan kommer själva
aliaset. Ex:
ALIAS 0 Sysop
ALIAS 10 Support

Nyckelordet BOUNCE är inte implementerat ännu, låt det vara.

MATRIXDIR anger i vilken katalog(er) som filerna för brevlådan ligger.
Om du deltar i mer än ett Fido-kompatibelt nätverk så är det möjligt
att du behöver ha olika kataliger för de olika nätverken. Detta beror
på din tosser och hur den kan konfigureras.

MAILGROUP anger vilka användargrupper som ska få möjlighet att skicka
nätbrev. Man kan ange godtyckligt antal rader med grupper.

MAILSTATUS anger vilken status som krävs för att få skicka nätbrev om man
inte är med i någon av användargrupperna.

FIDOLOGFILE anger till vilken fil logginfo ska skrivas. Änsålänge loggas
bara import av brev.

DEAFAULTORIGIN anger vilken origin som ska vara standard när man skapar nya
möten. Observera att om man ändrar detta så ändras inte origin i redan
skapade möten.

CRASHSTATUS anger vilken status som krävs för att få crasha nätbrev.


LastMatrix
----------

I DatoCfg finns en liten fil som heter LastMatrix. Denna talar om
(namnet till trots :-) vilket nummer som är nästa nätbrev att importera.
Detta är alltså högsta nätbrev + 1.


Fido-möten
----------

När man skapar ett möte får man en fråga om det ska vara ett lokalt möte
eller ett Fido-möte. För lokala möten hänvisas till Möten.doc. För
Fido-möten får man först fylla i uppgifter som för lokala möten (återigen
se Möten.doc). Efter det kommer lite Fido-specifika saker.

Katalog: Här ska det anges i vilken katalog som tossern har texterna, dvs
alla .msg-filer. När ett möte skapas utgår NiKom från att det finns en fil
med namn 1.msg, där det s.k. HWM (High Water Mark) ligger.

Tag-namn: Här anges vilket Tag-namn mötet har. Tex R20_AMIGA.

Origin: Här anges vilken Origin-rad som ska läggas sist i alla texter som
skrivs i detta möte. Brukar ofta vara information om vilken BBS texten
kommer från.

Teckenset: Här anges vilken teckenuppsättning som utgående texter ska
konverteras till. Ofta står det i ett mötes regler vilka
teckenuppsättningar som är tillåtna. I Amiga-möten ska ofta ISO Latin
användas (samma som Amigan själv använder). I andra möten är det ofta IBM
CodePage (PC8) som gäller. De flesta möten brukar acceptera SIS-7. Denna
bör dock bara användas när ingen 8-bitars teckenuppsättning är möjlig.

Alla utgående texter märks med en s.k. CHRS-kludge som talar om vilken
teckenuppsättning som används. När inkommande texter ska visas måste de
konverteras till ISO Latin. Om en CHRS-klude finns så konverteras texten
enligt denna. Om CHRS-kludge saknas så konverteras å, ä, ö, Å, Ä, Ö, æ, ø,
Æ och Ø i PC8. Andra tecken lämnas orörda. Detta gör att de flesta texter
blir bra oavsett om de är skrivna med PC8 eller ISO Latin. Undantag finns
dock.

Nät: Här anges vilket av de nät som finns i NiKomFido.cfg som mötet
tillhör.


Användandet av möten är i stort sett som med vanliga möten. Man kan läsa,
skriva och kommentera i dem. Det finns dock ingen kommentarslänkning. Detta
gör att 'Återse kommenterade' inte fungerar och att bara 'Nästa Text'
kommer att komma upp i prompten.
När man kommenterar en text så förväntas man citera väl välda delar av det
man kommenterar så att sammanhanget framgår. Citera kan man göra i
fullskärmseditorn genom att trycka Ctrl-R eller i radeditorn genom att ge
kommandot '!citera'.
Se även avsnittet om citering.


Brevlådan
---------

I brevlådan, till skillnad från mötena, så importeras alla texter och läggs
i användarnas respektive användarkatalog.
För att skicka ett brev så skriver man "brev <användarnamn>@<nodnummer>".
Tex:
  brev Nisse Persson@2:201/420

Kommentera brev gör man som vanligt med 'Kommentera'. Även 'Personlig'
fungerar som vanligt. När man kommentarer ett brev kan man inte citera i
editorn utan detta måste ske för hand. (Lämpligen med ett program som Snap
eller PowerSnap). Se även avsnittet om citering.

För att skicka ett brev som CrashMail så ger man i fullskärmseditorn först
Ctrl-Q och sedan kommandot 'Crash'. I radeditorn ges kommandot '!crash'.
Allt NiKom egentligen gör då är att sätta en viss bit i texten som talar om
att det är ett crashmail. Tossern kommer då (förmodligen) att lägga texten
i Mail:Outbound som <nodnummer>.CUT. Sedan är det upp till sysop (eller
sysops automagiska script) att ringa upp den aktuella basen och skicka över
brevet.


Citering
--------

Eftersom Fido saknar ett riktigt system för kommentarslänkning så brukar
man i allmänhet citera det man kommenterar. Här gäller regeln att man ska
klippa bort så mycket som möjligt av citatet. Ingen blir glad åt när någon
citerar en 20-30 rader för att sedan själv skriva 'Nej' under.

Det finns vissa tekniska aspekter på det hela också. Fido arbetar inte med
radbaserade texter utan allt byggs på stycken. Detta gör att varje system
själv kan "flöda om" texten till den bredd som passar. Detta ger dock
vissa problem. Normalt brukar man sätta skribentens initialer framför det
han har skrivit. Om någon citerar det jag skrivit skulle det bli:

 NL> Bla  bla bla och skogen är grön om sommaren men inte om vintern
 NL> för då är den vit.

Om varje system fick flöda om detta som de ville skulle "NL>" i många fall
hamna mitt i raderna. Därför lägger man alltid ett mellanslag först på
raden. De flesta system (så även NiKom) tolkar nämligen det som ett nytt
stycke. Varje citatrad blir alltså ett eget stycke. När man citerar själv
ska man alltså alltid se till att börja varje rad med ett mellanslag.
(Detta trick kan även användas i andra fall, tex om man har en tabell som
inte bör flödas om)


Underhåll
---------

För att utföra underhåll i FidoNet-systemet så använder man programmet
"NiKomFido". Denna tar som första argument ett kommando som talar
om vad som ska göras. Vissa kommandon tar även andra argument.

När mailern har pollat och fått in ny post så packar tossern upp det hela
och lägger det på rätt ställe. Detta är dock inget som NiKom kan veta om.
Därför måste programmet "NiKomFido UpdateFido" köras efter varje import av
nya texter.
UpdateFido kollar upp för varje möte om det kommit några nya texter och gör
dessa tillgängliga i basen. Den kollar även om det kommit några nya brev
och importerar i så fall dessa till rätt användare.
I tex TrapToss kan man ange hur många texter man vill ha i ett möte. När
den importerar ny post så plockar den bort motsvarande mängd från slutet.
Detta kollar även UpdateFido upp så att allt blir rätt.

Om man vill kan man ha ett separat program som rensar bort gamla texter
från slutet. Bara UpdateFido körs efteråt. Viktigt är dock att det från den
lägsta till högsta texten är en obruten serie. Den får inte finnas luckor
där det saknas texter.

Skulle man av någon anledning vilja scanna om ett möte helt och hållet så
finns kan man använda "NiKomFido RescanConf". Detta tar ett mötesnummer som
argument och scannar om det mötet. Vill man scanna om samtliga möten så
använder man "NiKomFido RescanAllConf".

Fido-standarden har den nackdelen av den inte gillar textnummer högre än ca
32000. För att lösa detta så kan man numrera om ett möte med hjälp av
programmet "NiKomFido RenumberConf". Detta gör att filernas namn numreras om.
Inuti basen behålls dock samma nummer som förut så att NiKom kan hålla reda på
vilka användare som har vilka texter olästa. Detta gör att samma text har
olika nummer i filnamnet och i basen.
Om ett möte ska numreras om _måste_ RenumberConf användas. Inget annat
program får numrera om mötet. Då kommer NiKom helt tappa kollen över vilken
text som är vad. RenumberConf tar två argument. Först vilket mötesnummer
det är som ska numreras om och sedan vilken det nya lägsta textnumret ska
vara.


Flaggor
-------

Det finns även två flaggor som har med läsandet av Fido-texter att göra. Om
flaggan 'Visa FidoNet kludge-rader' är påslagen så kommer alla kludgerader,
SEEN-BY och PATH att visas. Är den avslagen syns inte dessa rader.

Flaggan 'Töm skärmen innan en Fido-text' gör att skärmen töms innan en
Fido-text visas. Detta snabbar ofta upp utskriften väsentligt på de ofta
ganska långa texterna. I Fido-möten där man inte läser i kommentarsordning
har man dessutom ganska litet intresse av att samtidigt kunna se föregående
text på skärmen.
